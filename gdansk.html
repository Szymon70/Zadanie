<!DOCTYPE html>
<html lang="pl">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gdańsk</title>
    <link rel="stylesheet" href="/Zabytki/gdansk.css">
    <link rel="icon" href="/Zabytki/img/logo.png">

</head>
<body>
    <header>Zabytki w Gdańsku
        <button class="tryb">
            <div class="switch"></div>
        </button>
    </header>
    <main>
        <nav>
            <ol>
                <li><a href="#">Zabytki</a>
                
                <ul>
                    <li><a href="#ratusz">Ratusz Głównego Miasta</a></li>
                    <li><a href="#kosciol">Kościół Św.Katarzyny</a></li>
                    <li><a href="#dwor">Dwór Artusa</a></li>
                    <li><a href="#neptun">Fontanna Neptuna</a></li>
                    <li><a href="#zuraw">Żuraw</a></li>
                  </ul>
                </li>
                
                  <li><a href="https://goo.gl/maps/B3roDDfbsy7zUCHc8">Mapy</a></li>
                  <li><a href="#filmik">Filmik</a></li>
               
            </ol>
        </nav>
        <section>
            <picture>
                <source srcset="img/ratuszgD.jpg" media="(min-width:700px)">
                <source srcset="img/ratuszg.jpg" media="(min-width:500px)">
                <source srcset="img/ratuszgM.jpg">
                <img src="/Zabytki/img/ratuszgD.jpg">
            </picture>
            <div class="ratusz">
                <h3><a name="ratusz"><marquee direction="right" width="600px" behavior="alternate">Ratusz Głównego Miasta</marquee></a></h3>
                <p>Jest to gotycko-renesansowa budowla, usytuowana na styku ulicy Długiej i Długiego Targu. Jej sylwetka dominuje nad panoramą Drogi Królewskiej, najbardziej reprezentacyjnego traktu zabytkowej części miasta. Początki Ratusza sięgają wczesnego średniowiecza. Był siedzibą władz najważniejszego obszaru Gdańska, nazywanego od XIV w. Głównym Miastem. Od połowy XV w. stał się centrum władzy dla całej nadmotławskiej aglomeracji. Dokładna data powstania budowli nie jest znana. Powstanie pierwszego, murowanego i jednopiętrowego obiektu można datować na I poł. XIV w. Został on rozbudowany przez mistrza murarskiego Heinricha Ungeradina w latach 1379-1382. Ogólny rozwój miasta skutkował kolejnymi przebudowami Ratusza w XV i XVI w. W dotychczasowych gabarytach nie mógł on już spełniać swoich rozmaitych funkcji: urzędowali w nim burmistrzowie i obradowała Rada Miasta i Ława, wyrokował sąd nazywany Wetowym, miał swą siedzibę burgrabia, będący reprezentantem króla polskiego w mieście i zbierał się tzw. Trzeci Ordynek. 3 października 1556 r. wybuchł w Ratuszu groźny pożar. Usuwanie skutków zniszczeń trwało kilka lat i zapoczątkowało przebudowę gmachu w stylu renesansowym. Najpierw w latach 1559-1560 wykonano nowy, wspaniały hełm wieży. Następnie, w 1561, na iglicy umieszczono pozłocony posąg panującego wówczas w Polsce króla Zygmunta II Augusta. Wewnątrz hełmu zainstalowano zespół 14 grających dzwonów, zwany carillonem. Bogacące się na pośrednictwie handlowym gdańskie mieszczaństwo dążyło do podkreślenia pozycji miasta również poprzez nadanie odpowiedniego splendoru ratuszowym wnętrzom. W ich upiększaniu w końcu XVI i na początku XVII wieku udział brali twórcy złotego wieku sztuki gdańskiej, tacy mistrzowie, jak: Izaak van den Block, Hans Vredeman de Vries, Willem van der Meer czy Anton Moeller. Najbardziej reprezentacyjną kondygnacją stało się pierwsze piętro. Mieściło ono najważniejsze sale Ratusza czyli Wielką Salę Rady i Wielką Salę Wety . Do 1921 r. Ratusz był siedzibą władz miejskich.  Druga wojna światowa zapisała się okrutnie w historii cennego zabytku. Podczas działań wojennych w marcu 1945 r. pożar strawił hełm wieży i drewniane stropy, a mury dodatkowo ucierpiały od pocisków i bomb. Ocalałe ich fragmenty były tak nadwątlone, że nawet zwykła burza groziła katastrofą. Według wstępnych ustaleń budynek nie nadawał się do odbudowy i zakwalifikowany został do rozbiórki. Ostatecznie jednak udało się go uratować i zaadaptować na Muzeum. Podjęta w 1946 r. odbudowa Ratusza była przedsięwzięciem trudnym i zaliczana jest do wybitnych osiągnięć polskiej powojennej sztuki konserwatorskiej. Po wielu pracach murarsko-konserwatorskich 2 kwietnia 1970 r. odbudowany Ratusz przekazano na siedzibę Muzeum Historii Miasta Gdańska. W 2000 r. na ratuszowej wieży w zamontowany został nowy, wspaniały 37-dzwonowy carillon, wykonany przez holenderską wytwórnię dzwonów i carillonów Royal Eijsbouts w Asten. W okresie letniego sezonu turystycznego można wejść na galerię widokową w wieży, skąd z wysokości ok. 50 m roztacza się wspaniała panorama Gdańska.</p>
            </div>

           <picture>
                <source srcset="img/kosciolgD.jpg" media="(min-width:700px)">
                <source srcset="img/kosciolg.jpg" media="(min-width:500px)">
                <source srcset="img/kosciolgM.jpg">
                <img src="/Zabytki/img/kosciolgD.jpg">
            </picture>
            <div class="kosciol">
                <h3><a name="kosciol"><marquee direction="right" width="600px" behavior="alternate">Kościół Św.Katarzyny</marquee></a></h3>
                <p>Najstarszy kościół parafialny na Starym Mieście w Gdańsku. Powstał w latach 1227–1239, fundatorami byli książęta Pomorza Gdańskiego, rozbudowany został po 1379. W latach 1555–1945 należał do protestantów. Jego patronką jest św. Katarzyna Aleksandryjska z Egiptu. Mierząca 76 m wieża kościoła jest zwieńczona barokowym hełmem autorstwa Jacoba van den Blocka z 1634. W świątyni znajdują się obrazy Antona Möllera i Izaaka van den Blocka, jak również barokowe epitafia i płyta nagrobna astronoma Jana Heweliusza z 1659 roku. Szczególnym zabytkiem jest znajdujący się tam obraz Matki Boskiej Bołszowieckiej przeniesiony po II wojnie światowej z Sanktuarium w Bołszowcach w dawnym województwie stanisławowskim. W 1298 roku Władysław Łokietek sprawował w kościele sądy. 3 lipca 1905 roku wieża kościoła spłonęła od uderzenia pioruna. Podczas walk o Gdańsk w 1945 r. pożar zniszczył dachy, hełm na wieży i część sklepień. W 1953 roku podczas sztormu runął szczyt wschodni nawy południowej prezbiterium. Wkrótce rozpoczęto trwającą kilkadziesiąt lat odbudowę. Do 1958 roku odtworzono część korpusu, szczyty nad prezbiterium i w kaplicach południowych. W 1967 r. ukończono nawę kościoła. Sklepienia naw bocznych zrekonstruowano w latach 1971–1973. W latach 1974–1979 przeprowadzono rekonstrukcję hełmu wieżowego. Pozostałą część sklepień zrekonstruowano w latach 1980–1982. W wieży kościelnej mieści się Muzeum Zegarów Wieżowych, oddział Muzeum Historycznego Miasta Gdańska. 22 maja 2006 roku doszło do kolejnego dużego pożaru kościoła, w wyniku którego zawalił się dach, który oparł się na stropie kościoła, dzięki czemu nie zajęło się wnętrze świątyni. Zagrożoną zawaleniem wieżę kościoła uratowano. Uratowano większość zabytkowych przedmiotów – strażacy i policjanci wynieśli je z zalanego wodą kościoła do ratusza i Muzeum Narodowego. Ocalał też carillon. Po pożarze dach kościoła został odbudowany, a wypalone drewno hełmu – wymienione. Przeorem kościoła był do 2006 roku Ojciec Łukasz Semik, następnie do 2012 roku o. Tadeusz Popiela. Później funkcję tę pełnił o. Bogdan Meger, a od 4 stycznia 2020 r. funkcję tę pełni o. Jarosław Pyzia. W 2011 roku na wieży zamontowano jedyny na świecie zegar pulsarowy.
                </p>
            </div>

            <picture>
                <source srcset="img/dworD.jpg" media="(min-width:700px)">
                <source srcset="img/dwor.jpg" media="(min-width:500px)">
                <source srcset="img/dworM.jpg">
                <img src="/Zabytki/img/dworD.jpg">
            </picture>
            <div class="dwor">
                <h3><a name="dwor"><marquee direction="right" width="600px" behavior="alternate">Dwór Artusa</marquee></a></h3>
                <p>To jeden z najbardziej reprezentacyjnych zabytków położonych przy tzw. Trakcie Królewskim w Gdańsku. Część traktu stanowi Długi Targ położony nieopodal historycznego portu nad rzeką Motławą, resztę ulica Długa. W skład obecnego zespołu Dworu Artusa wchodzą następujące obiekty: parter dwóch połączonych kamienic zwanych Starym Domem Ławy, właściwy Dwór Artusa oraz Nowy Dom Ławy. Początki Dworów Artusa sięgają średniowiecza. Wspólna nazwa dworów pochodzi od imienia legendarnego wodza Celtów Artura. Dla ówczesnych ludzi był on wzorem cnót rycerskich a Okrągły Stół, przy którym zasiadał ze swoimi dzielnymi rycerzami, symbolem równości i partnerstwa. Nazwa budynku „curia regis Artus” czyli „królewski dwór Artusa”, wzniesionego w Gdańsku w latach 1348-1350, pojawiła się pierwszy raz w 1357 r. w miejskim zapisie o czynszu gruntowym. Inny dokument z 1358 r. określa go mianem „curia sancti Georgi” -  „dwór św. Jerzego”, wymieniając przy tym podobne nadbałtyckie dwory w Toruniu, Chełmnie, Elblągu, Braniewie, Królewcu, Rewalu, Rydze i Stralsundzie.mDwór Artusa wzniosło Bractwo św. Jerzego, które skupiało tzw. junkrów czyli rycerzy  pochodzących z bogatych rodzin niemieckich. Budynek powstał dzięki ich własnym staraniom oraz finansowaniu. Bractwo od początku starało się zachowywać elitarność, żądało od swych członków szlacheckiego pochodzenia i takie same wymagania stawiało gościom Dworu Artusa. W Dworze nie brakowało rozrywek, jak np. maskarady, gry zręcznościowe, koncerty, sztuka cyrkowa. W czasie świąt wszyscy zbierali się na uroczysty posiłek. Bractwo św. Jerzego zawsze podkreślało swoją odrębność, krytycznie oceniając obyczaje pozostałych bywalców Dworu, tj. kupców i armatorów. W kupieckim mieście, jakim wówczas był Gdańsk, decydującą rolę odgrywała zawsze informacja. Dwór był wybornym miejscem jej wymiany. Tu także podawano do wiadomości publicznej zarządzenia władz miejskich. Tym sposobem Dwór Artusa przyjmował z czasem rolę oficjalnego domu kupieckiego. Pierwsza wielka katastrofa budynku wydarzyła się w latach 1476 i 1477, kiedy spłonął doszczętnie pociągając za sobą liczne ofiary śmiertelne. Rada Miasta doceniając rolę Dworu Artusa w życiu publicznym, podjęła decyzję o odbudowie na koszt miasta. Już 2 grudnia 1481 r. podano w nowym Dworze Artusa pierwsze piwo. Wówczas tez wpływy Bractwa św. Jerzego zostały niemal zupełnie wyparte, utraciło ono prawo własności Dworu zachowując jedynie honorowe pierwszeństwo w czasie uroczystości. Odtąd zasiadało obok innych użytkowników. Najistotniejsze zmiany polegały na utworzeniu  kolejnych stowarzyszeń, którzy stali się współgospodarzami tego miejsca. Sformowane w ten sposób nowe bractwa przyjęły wspólną nazwę - ławy Dworu Artusa (ze względu na wspólnie zajmowane miejsca w ławach. Początkowo dobierano się według pochodzenia, zawodu oraz zainteresowań. Tradycje rodzinnej Nadrenii połączyły członków Bractwa św. Rajnolda, założonego już w 1481 r. Erygowana w 1482 r. Ława Lubecka zrzeszała gdańszczan prowadzących interesy z Lubeką. Stosunki osobistej przyjaźni legły u podstaw sformowanego w 1483 r. Bractwa św. Trzech Króli. Genezy Ławy Malborskiej, powstałej w 1487 r., należy poszukiwać w tradycji stowarzyszeń kombatantów wojny trzynastoletniej, którzy brali udział w oblężeniu Malborka w 1457 r. i 1460 r. Ławę Holenderską, której początki sięgają 1492 r., sformowali kupcy gdańscy i holenderscy handlujący z Niderlandami. Podstawę założenia Bractw Szyprów i Sędziów stanowiła więź zawodowa. Od 1530 r. Dwór nie był wyłącznie siedzibą Bractw. Stał się miejscem otwartych rozpraw sądowych, które musiały odbywać się w jawnym trybie, a Wielka Hala nadawała się do tego celu znakomicie. Od lat 20 XVII w. wojny i epidemie pustoszyły miasto zmieniając sposób życia jego mieszkańców. Wraz z wojennym zgiełkiem na zawsze odszedł czas świetności Dworu. Wielokrotnie zamykano go i otwierano z zamiarem powrotu do dawnego przeznaczenia. Okazało się jednak, że stare, dobre obyczaje należały do przeszłości. Rozluźnienie obyczajów po 1631 r. poszło tak daleko, że Rada musiała interweniować. Niektórzy bracia nie tylko w dzień, ale i w nocy bankietowali, grali na bębnach, podnosili krzyki i kłótnie.  Wreszcie 31 października1742 r. Rada podjęła decyzję o przekształceniu Dworu w giełdę. Kupiectwo zyskało niezwykle okazały gmach, Dwór zyskał nową funkcję, stając się ponownie centrum życia kupieckiego. Jednakże poza regularnymi sesjami giełdowymi życie w Wielkiej Hali przeplatało się z uroczystymi wizytami monarchów, znaczącymi wydarzeniami kulturalnymi i spotkaniami międzynarodowymi. Ławy musiały usunąć siedzenia, zachowując jedynie prawa honorowe do swych miejsc. Dzieła sztuki, fundowane przez braci od paru stuleci, zachowano jak mówiono: „ku pamięci sławnej przeszłości”. Ta właśnie pamięć pozwoliła im przetrwać do 1945 r., czyli do największej katastrofy w tysiącletnich dziejach Gdańska.</p>
            </div>

           <picture>
                <source srcset="img/neptunD.jpg" media="(min-width:700px)">
                <source srcset="img/neptun.jpg" media="(min-width:500px)">
                <source srcset="img/neptunM.jpg">
                <img src="/Zabytki/img/neptunD.jpg">
            </picture>
            <div class="neptun">
                <h3><a name="neptun"><marquee direction="right" width="600px" behavior="alternate">Fontanna Neptuna</marquee></a></h3>
                <p>Pierwsza wzmianka o studni na Długim Targu pochodzi z 1549 roku. Na pocz. XVII w. - z inicjatywy burmistrza Bartholomaeusa Schachmanna - podjęto działania zmierzające do budowy bardziej okazałego obiektu. W 1605 r. z polecenia Rady Miejskiej do prac przystąpił Abraham van den Block który w latach 1606-1613 wykonał kamienną czaszę i obudowę basenu. Posąg Neptuna odlał ok. 1615 r. w gdańskim warsztacie Gerdta Benningka flamandzki twórca Peter Husen. Gotowe elementy czekały na ustawienie do 1633 r., kiedy fontannę ostatecznie złożono i uruchomiono. W 1634 r. dodano kutą kratę ogrodzeniową - dzieło Johanna Roggego. W XVIII w. kamienna obudowa uległa zniszczeniu i wodotrysk wymagał naprawy. Odnowienie obiektu powierzono Johannowi Stenderowi, który w latach 1757-1761 wykonał nowy basen, zachowując jego pierwotny kształt, i trzon fontanny. W tym okresie na furtkach ogrodzenia dodano herby Gdańska i orły w koronie. Uroczyste otwarcie odnowionej fontanny odbyło się 7 sierpnia 1761 roku. W 1927 r. obiekt poddano konserwacji, w 1935 r. z ogrodzenia usunięto orły, w 1945 r. fontannę częściowo zdemontowano i wywieziono z miasta. W 1954 r., po rekonstrukcji zniszczonych elementów, ustawiono fontannę, uruchamiając jej system wodny. W latach 1974-1975 konserwowano kamieniarkę, w 1977 r. i w latach 1985-1986 - posąg. Ostatni remont fontanny, obejmujący całkowity demontaż postumentu i rzeźby, ich renowację i zainstalowanie nowoczesnego systemu uzdatniania wody, przeprowadzono od września 2011 do kwietnia 2012 roku. Fontanna usytuowana w najbardziej reprezentacyjnym punkcie miasta, w północno-zachodniej części Długiego Targu, na osi Dworu Artusa. Dzieło manierystyczno-rokokowe - formalne podobieństwo łączy je z bolońską fontanną Giovanniego da Bologna, Flamandczyka działającego we Włoszech. Fontanna otoczona ośmioboczną kutą balustradą z czterema dekoracyjnie opracowanymi furtkami, w ich zwieńczeniu występuje naprzemiennie herb gdańska i orzeł w koronie. Strumienie wody okalające podstawę posągu spadają na czaszę fontanny, stamtąd wypływają przez cztery rzygacze i opadają w dół do dolnego basenu. Woda tryska również z trójzębu Neptuna.
                </p>
            </div>

            <picture>
                <source srcset="img/zurawD.jpg" media="(min-width:700px)">
                <source srcset="img/zuraw.jpg" media="(min-width:500px)">
                <source srcset="img/zurawM.jpg">
                <img src="/Zabytki/img/zurawD.jpg">
            </picture>
            <div class="zuraw">
                <h3><a name="zuraw"><marquee direction="right" width="600px" behavior="alternate">Żuraw</marquee></a></h3>
                <p>Pierwsza wzmianka o drewnianym dźwigu-bramie u wylotu ob. ul. Szerokiej pochodzi z 1367 roku. Po pożarze najstarszej budowli wzniesiono w latach 1442-1444 nowy obiekt - murowana fasada zachodnia powstała dopiero w 1483 roku. Żuraw był największą bramą wodną Gdańska. W przyziemiu znajdowały się były pomieszczenia przystosowane do prowadzenia ostrzału armatniego, na wyższych kondygnacjach - strzelnice dla ręcznej broni palnej. Główny mechanizm dźwigu stanowiły bębny osadzone na wspólnym wale, na który była nawijana lina. Początkowo funkcjonowała jedna para kół bębnowych, następnie - w XVI lub XVII w. - działały już dwie pary takich kół. Każdy bęben był napędzany przez czterech robotników, tzw. żurawników, chodzących po wewnętrznym obwodzie koła. Za pomocą urządzenia można było podnieść ciężar o masie do 2 ton (dolna para kół pozwalała unieść towary na wysokość 11 m, górna - na wysokość ok. 25 m). Żuraw pełnił nie tylko funkcje przeładunkowe, ale był także używany przy stawianiu i opuszczaniu masztów. Ponieważ stanowił własność miejską, był administrowany przez urzędnika zwanego mistrzem dźwigowym. Od pocz. XVII w. obiekt zaczął tracić znaczenie militarne , u schyłku XVII w. zaczęła również maleć jego rola jako dźwigu. W 1945 r. spłonęła drewniana część środkowa z mechanizmem, mury obwodowe zostały zniszczone w ok. 60%. W latach 1957-1969 obiekt odbudowano, w latach 1962-1965 zaadaptowano na muzeum i zrekonstruowano mechanizm dźwigowy.</p>
            </div>
            <div class="filmik"><a name="filmik">
                <iframe width="640" height="360" src="https://www.youtube.com/embed/V6lErD4-d08" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
            </a>  </div>
        </section>
    </main>
    <script src="/Zabytki/switch.js"></script>
    <footer><a href="/Zabytki/zabytki.html">Powrót do strony głównej</a></footer>
</body>
</html>